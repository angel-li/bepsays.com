---
categories:
- Framandfylkesspit
date: 2014-11-26T13:12:03+01:00
draft: false
tags:
- Telenor
title: | 
    Telenor til dame (72):
    «Det er berre å trekke ut ein leidning»
slug: telenor-sel-abo-til-eldre
---
**Telenor sel breidbandsoppgraderingar til eldre folk med lovnadar om at "det installerer seg sjølv."**

Det gjer det sjølvsagt ikkje.

{{< figure src="/img/2014/telenor/telenor_parts.jpg" >}}

<!--more-->

Biletet over er det som vart bytt ut. No skal det seiast til Telenor sitt skjøre forsvar at noko av det som vart fjerna er gamalt rask frå fasttelefonien si tid.

Mor mi hadde eit breidbandsabonnement frå Telenor som ikkje finst lenger. No kunne ein kanskje ha forventa at Telenor kunne oppgradert til det nyare og litt raskare abonnementet i det stille, men dei ville ha 10 kroner meir i månaden -- og modemet måtte skiftast ut.

{{< figure src="/img/2014/telenor/telenor_pw.jpg" class="small portrait" caption="«Her er det enkle, nye passordet ditt!»" >}}

Men å seie at denne oppgraderinga er å trekke ut og stikke ut inn ein leidning er vel å ta mildt i:

* Nytt breidbandsmodem må koplast til, med straum, ASDL-kabel og dei faste nettverkskablane.
* For å konfigurere modemet må ein først logge seg på med den kryptiske nettverksnøkkelen på heile 13 teikn -- limt på undersida av modemet.
* No tastar ein inn nettverksadressa "10.0.0.138/start"
* Her kan ein trykke seg vidare til "Min Side" der ein kan logge seg på med eit brukarnamn ein kan få tilsendt på SMS med eit passord ein kan få tilsendt i ein annan SMS.
* Trykker ein seg deretter vidare vil ein, om ein leitar hardt og lenge, finne fram til innstillingane der ein kan endre på nettverksnøkkel og SSID.
* Det ville vore flott om ein kunne ha endra desse verdiane til slik det var før, slik at mor mi kunne sleppe å endre på alle nettverksapparata sine, men det ville vore for enkelt, Telenor.
* Nei, nettverksnøkkelen "1234554321" er ikkje lenger sikker nok for Telenor, og Telenor insisterer på å legge til suffikset "-5GHz" til SSIDen ein ynskjer å bruke.
* Men etter å oppdatert innstillingane på PCen, iPhonen og iPaden hennar -- så er ho endeleg på nett att.

**"Det er berre å trekke ut ein leidning," sa seljaren frå Telenor.**

