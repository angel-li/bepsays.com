---
categories:
- Kultur
date: 2014-12-05T01:06:37+01:00
draft: false
tags:
- Litteratur
- Olav Stedje
- Ragnar Hovland
title: Olav Stedje, Ragnar Hovland og meg
slug: stedje-hovland-og-meg
---

**Ragnar Hovland og Olav Stedje møttest gjennom min tabloide avisartikkel.**

Dette les eg av ei av Ragnar Hovland sine tankerekkjer i ei avis austaføre. 

<!--more-->

Han peiker på ein artikkel skriven av undterteikna. Eg var i tjueåra og både stor fan av Ragnar Hovland (*Sveve over vatna* og alle dei glimrande essaya) og i slekt med Olav Stedje.

Eg er framleis stor fan av Hovland og i slekt med Stedje, men dette var tida eg var tabloidkongen på Hanehaug.


{{< img src="/assets/img/2014/ragnar_hovland_dagogtid_140613.jpg" caption="Faksimile frå Dag Og Tid 14.06.2013." class="small portrait">}}

Det var Gunnar Stedje som tipsa meg. Han er endå nærare i slekt med Olav Stedje enn det eg er, og kunne ikkje skrive noko om denne særleg delikate saka sjølv. 

Om me no oppsummerer; Gunnar fortalde meg at han Ragnar Hovland hadde skrive at "han og Sogndals-bandet Compact, med Olav Stedje, hadde røykt narkotika på eit bakrom på Solhov i Sogndal." Slike usanne påstandar skulle Olav Stedje ha vore svært kritisk til.

{{< tweet 541237476502036480 >}}

I ettertid er det lett å føyse dette unna som reint oppspinn frå Ragnar Hovland si side. Dette skjedde aldri i det verkelege. Denne setninga var lagt inn for å gi teksten liv.

**Eg fekk ikkje tak i verken Olav Stedje eller Ragnar Hovland på telefon.**

Og der skulle ein tru at avissaka stogga. 

Nei, andrehåndskjelder gjorde ho til ei framsidesak: 

Eg prata med forlaget, som meinte dette var eit vanleg litterært grep. Og Compact-gitarist Jan Rolv Loftesnes på Loftet var alltid på fasttelefonen, og han meinte at "jau, dette likte nok ikkje han  Olav særleg godt, nei!"

Hovland var i Gibraltar i høve Stedje sin 60-årsdag då han kom på denne soga:

> Og denne festen i eit eksotisk partytelt ved Middelhavets blå strender gav meg eit kjærkomme høve til å minnast første gongen mine og Stedjes vegar kryssa kvarandre. Det var det herrens år 1999, og det galdt eit førstesideoppslag i Sogn Avis (ei avis eg elles les med glede kvar sommar). Her blei det i si tid kjende Sogndals-bandet Compact skulda for å ha røykt narkotika på eit visst bakrom, og den som skulle ha sett fram påstandane var visstnok underteikna. Og Olav Stedje blei tvinga ut i avisa for å kommentere (og så vidt eg hugsar dementere saka).<cite>Ragnar Hovland, *Dag Og Tid* 14.06.2013</cite> 

