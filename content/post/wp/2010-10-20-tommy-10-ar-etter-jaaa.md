---
date: 2010-10-20 20:34:42+00:00
slug: tommy-10-ar-etter-jaaa
title: Tommy, 10 år etter. Jaaaa!
categories:
- Sogndal fotball
---

**Eg [stilte spørsmålet](http://bepsays.com/2010/10/blir-det-reprise-i-kveld-tommy/) to timar før kampen, og fekk rett: Tommy Øren sikra opprykket til eliteserien for Sogndal med ei perle av ei scoring mot Fredrikstad. Nett slik han gjorde mot Vålerenga i 2000, for ti år sidan!**

<!--more-->

Eg var på Ullevaal den kalde og våte oktoberkvelden, eg såg kampen som ganske sikkert for alltid vil framstå som tidenes fotballkamp.

{{< figure src="/assets/img/wp/bep-says_1287605613798.png" class="alignright" caption="Bep seier og får rett." >}}

I kveld sat eg på Bohemen i Oslo, fotballpuben til Klanen. Dei var ikkje særleg muntre over  å bli minna på Øren-målet som sende dei ned. Like elegant sende han oss opp i kveld.

Eg undra meg litt – der eg sat og såg Tommy Øren i fint gamalt driv – over kvifor tangingen har fått sagflis bak av benken denne sesongen? Harald Aabrekk: Lat Tommy få spele seg i form neste sesong!
