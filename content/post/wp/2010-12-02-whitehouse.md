---
date: 2010-12-02 21:22:35+00:00
slug: whitehouse
title: Drøymer om ein jobb i det kvite huset
tags: 
- Asterisk
categories:
- Fylkesspit
---

**Helse Førde er så langt ikkje nemnt med eitt ord i dokumenta som [Wikileaks](http://nn.wikipedia.org/wiki/Wikileaks) har lagt ut. Ei svært upåliteleg kjelde fortel at informasjonssjefen skal vere både skuffa og vonbroten over dette, men han augnar eit visst håp.**

Av dei  251 287 ambassadebreva er i skrivande stund berre [607](http://rpgp.org/cable/) publiserte. [763](http://www.norwaypost.no/news/763-wikileaks-document-from-oslo.html) dokument skal vere sende frå den USA-amerikanske ambassaden i Oslo, og det kan tenkjast at Helse Førde er nemnt i eitt av desse. I ventetida dagdrøymer informasjonssjefen seg til ein jobb som pressesjef i [det kvite huset ](http://nn.wikipedia.org/wiki/Det_kvite_huset_i_Washington,_D.C.)i Washington.

<!--more-->

{{< figure src="/img/wp/800px-Whitehouse.jpg" class="alignnone" caption="Det kvite huset i Washington." >}}

«Tal frå Statistisk Sentralbyrå viser at det per 1. oktober var 11.586 personar i Flora, ein auke på sju sidan 1. juli,» [avslører](http://www.firdaposten.no/lokalnytt/article5388925.ece) Firdaposten. «Ber folk i Florø vinke til helikopter,» [fortel](http://nrk.no/nyheter/distrikt/nrk_sogn_og_fjordane/1.7405115) NRK Sogn og Fjordane i ei gledesmelding til dei sju nye florøværingane: «Jippi, me får vinke til helikopter!!!» Eg har ikkje sett etter, men det skal ikkje forundre meg om fylkesradioen har fylgt opp denne med ei sak av typen «Vinka til helikoptret!»

Førde har det siste ølpolet i landet. «Det er litt rart, da. Samtidig så er det er litt spesielt, egentlig. Så det blir på ein måte kult. Egentlig,» seier butikkmedarbeidar Tore Heggheim til NRK fjernsyn.

«30 dagar for å stela pils,» [melder](http://www.sognavis.no/25_aar/article3826069.ece) Sogn Avis. Orsak, retting … Dette melde Sogn Avis for 25 år sidan, men tek det opp att no for å setje ting i perspektiv: Overskriftene av i dag er ikkje slik dei ein gong var. Jamvel spørsmåla frå journalistane var mykje betre, [les](http://www.sognavis.no/25_aar/article3273223.ece) ein i lokalavisa:


<blockquote>Lensmann Arne Kvalen i Luster, vi høyrer det gjekk hardt føre seg på ein romjulsdans i Markstein. Knivbruk og greier,  ja, til og med skalperingsforsøk blir det snakka om.Journalist stilte spørsmål i Sogn Avis for 25 år sidan</blockquote>


«Her i Sogn er det berre eitt, einaste spørsmål som framleis opptek folk og det er vegløysinga til den nye trafostasjonen på Skardsbøfjellet i Sogndal,» [meiner](http://sognavismeiner.origo.no/-/bulletin/show/608930_truleg-ny-veg-til-oevstedalen) redaktør Jan Inge Fardal i Sogn Avis, som openbart ikkje er lesar av forumet til Saftkokaradn.

«Oddekalv krev merking av all oppdrettsfisk,» [avslører](http://nrk.no/nyheter/distrikt/more_og_romsdal/1.7403662) fylkesradioen. «I dag sym det 369 millionar laks rundt i norske mærder,» skriv dei vidare. Ja, ei merking av alle desse høyrest ut som eit høveleg dugnadsprosjekt for idrettslaga.

«Kulda kan skape problem,» [åtvarar](http://www.fjt.no/nyheter/article284649.ece) Fjordenes Tidende. Kald juleøl?

**Og til slutt utanriks:** [Mahtabi](http://www.dagbladet.no/nyheter/960602-kjent-2.html), ein forhandlar av orientalske tepper i Tollbugata i Oslo, har no stengt dørane, etter ti år med opphøyrssal.

Det var Fylkesspit.
