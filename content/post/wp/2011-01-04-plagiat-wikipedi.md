---
date: 2011-01-04 22:39:52+00:00
slug: plagiat-wikipedi
title: Meteorologar er billegare i drift
tags:
- Wikipedia
categories:
- Språk
- Teknologi
- Wikipedia
---

**Wikipedanten Frokor frå Fitjar har oppretta [18 965](http://toolserver.org/~soxred93/pages/index.php?name=Frokor&lang=nn&wiki=wikipedia&namespace=0&redirects=noredirects&getall=1) (åtvaring: denne lista er LANG!)  artiklar på Nynorsk Wikipedia, som artiklane om alle [fjordane](http://nn.wikipedia.org/wiki/Fjordar_i_Noreg) i Noreg og dei fleste innsjøane i Europa – totalt 69 734 [redigeringar](http://toolserver.org/~river/cgi-bin/count_edits?user=Frokor&dbname=nnwiki_p).** 

Meteorologen i [Aserbajdsjan](http://nn.wikipedia.org/wiki/Aserbajdsjan) er av dei mange som bruker fritida si på ein dugnad for å gjere folk klokare.

<!--more-->

{{< figure src="/assets/img/wp/Audhild.jpg" class="alignright small" caption="Audhild Gregoriusdotter Rotevatn. Foto: Stig Vågnes (Wikimedia Commons)" >}}

Nynorsk Wikipedia har i skrivande stund 62 595 artiklar, versjonen på bokmål og riksmål heile 286 206.

[Allkunne.no](http://www.allkunne.no/) har fått 6 millionar kroner i statsstøtte[ref]1,5 millionar kroner i året over fire år, ref. [årsmeldinga](http://www.samlaget.no/Toppmeny/Om-Samlaget/Stiftinga-Det-Norske-Samlaget/~/media/Samlaget/Om-Samlaget/PDF/1713_001.ashx) til stiftinga Det norske Samlaget.[/ref] til sine 1 500 artiklar, og no vil dei ha meir: Dei saksøkjer Wikipedia for [plagiat](http://www.framtida.no/articles/wikipedia-bryt-andsverkslova).

– Vi kan dokumentere at Wikipedia har publisert rein avskrift frå Allkunne. Dette er brot på norsk lov og må få fylgjer, seier ansvarleg redaktør og dagleg leiar i Allkunne, Audhild Gregoriusdotter Rotevatn i ei pressemelding.
