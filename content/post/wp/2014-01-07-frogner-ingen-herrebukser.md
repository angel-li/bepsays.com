---
date: 2014-01-07 20:01:26+00:00
slug: frogner-ingen-herrebukser
title: 'Frogner: Ingen herrebukser'
categories:
- Mote
---

**Skal du ha deg ei bukse og du er mann må du finne andre plassar å handle enn på Frogner i Oslo.**

{{< img src="/assets/img/wp/klesbutikk_riddervoldsgate.jpg" class="alignright" caption="Dei to klesbutikkane i Riddervoldsgate i Oslo, 2010." >}}

<!--more-->

For der har handelen endra seg monaleg dei siste ti åra. Som biletet over syner var det to utsalsstader på Riddervolds plass som selde herreklede i 2010. Eg skreiv då om [H. M. Ramstad](http://bepsays.com/2010/12/09/trekkspelar-riddervold/) (truleg i slekt med trekkspelaren frå Kaupanger) sin butikk med herreklede til den britiske overklassen. I nabobutikken selde _Bruuns Bazaar _både herre- og kvinneklede.

I dag har trekkspelaren stengt dørane. Og naboen har kasta ut herrebuksene til fordel for meir av det kvinner vil ha – til seg sjølv.

I år 2000 var det to fiskebutikkar og éin jarnvareforretning i området. I dag er desse borte vekk. Erstatta av kaffibarar, sjampanjebarar, kioskar – og utspjåka motebutikkar for kvinner.

Og herrekonfeksjonen er utrydda.


