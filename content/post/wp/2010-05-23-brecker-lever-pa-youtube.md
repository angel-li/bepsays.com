---
date: 2010-05-23 11:35:59+00:00
slug: brecker-lever-pa-youtube
title: Brecker lever på YouTube!
categories:
- Musikk
---

**Den legendariske amerikanske saksofonisten [Michael Brecker](http://en.wikipedia.org/wiki/Michael_Brecker) døydde av [leukemi](http://nn.wikipedia.org/wiki/Leukemi) 13. januar 2007.**

{{< img src="/assets/img/wp/Michael_Brecker_Munich_2001-bs400.jpg" class="alignright small" caption="Michael Brecker i München i 2001. Foto: Sven Petersen (WikiMedia Commons)" >}}

<!--more-->

Eit stort tap for meg og resten av musikkverda. Eg minnest med gåsehud dei tre konsertane der eg sjølv sat i salen. Eg òg spelar saksofon og gjekk ut av konsertlokalet med to tankar: «Er det mulig?» og «Eg må få lagt ut instrumenta mine på Finn.no».

Han vart rekna for å vere den store tenorsaksofonisten etter [John Coltrane](http://nn.wikipedia.org/wiki/John_Coltrane). [Diskografien](http://www.michaelbrecker.com/oldWebsite/discography-2.htm) hans er lang som Sognefjorden, og for den har han drege i land heile 15 Grammy-prisar.

Med jamne mellomrom søker eg han opp på [YouTube](http://www.youtube.com/results?search_query=michael+brecker&aq=0), og der lever han. Det dukkar stadig opp videoar frå konsertar.

Her er tre av mine favorittar:


### Delta City Blues


{{< youtube FNPrO9N2UeY >}}

### Coltrane-låta Naima (live i 2003)


{{< youtube fJt3qeuPdns >}}

### EWI-solo


{{< youtube kOEF7f2HGoE >}}
