---
author: bep
comments: true
date: 2010-08-27 16:01:57+00:00
slug: blokkfloyte
title: Eg skulle ha følgt betre med i blokkfløytetimane
wordpress_id: 515
categories:
- Musikk
---

****
[Blokkfløyte](http://nn.wikipedia.org/wiki/Blokkfl%C3%B8yte) er eit instrument som var mykje brukt i musikkundervisninga i barneskulen på 70- og 80-talet.


<!--more-->
{{< figure src="/img/wp/blokkfloyte.jpg" class="alignright" caption="Ei alt-, sopran- og sopraninoblokkfløyte." >}}

Ho var rimeleg i innkjøp, men det vart heller sur musikk då 20 fjerdeklassingar skulle spele _Lisa gjekk til skulen_ samstundes og unisont.

Eg var vel av dei meir ivrige, meiner eg å hugse; eg hadde byrja å spele saksofon på fritida, og han har eit greps-slektskap med blokkfløyta. Og heldigvis hadde musikklærar Ellingsen vit og evner til å variere timane.

Men [Benoît Sauvé](http://www.benoitsauve.net/index.php) i videoen under må verkeleg ha følgt med i timen. Han har transkribert [Pat Metheny](http://nn.wikipedia.org/wiki/Pat_Metheny) sin gitarsolo på _Have You Heard. _Modig gjort, og med ein framifrå teknikk!

{{< youtube 7pZm7guGapc >}}
