---
date: 2010-07-16 16:22:11+00:00
slug: hotelleigar-og-toalettvaskar
title: Hotelleigar og toalettvaskar
categories:
- Fylkesspit
---

**«Ved fleire høve har heile turistbussar stoppa i Sogndalsfjøra på utkikk etter toalett. Tilboda i sentrum er få, og Erik Flåten har no sett seg lei av å vaska toalett seks timar dagleg,» melder [Sogn Avis](http://www.sognavis.no/lokale_nyhende/article5193280.ece) i ein artikkel som ikkje er illustrert med ein hotelleigar med moppen i handa.**

{{< figure src="/img/wp/509px-JapaneseToiletBidet-bs400.jpg" class="alignright small" caption="Vassklosett med bidé og styrepanel, slik folk frå Japan ventar å finne når dei kjem til Sogn. Foto: Chris 73 (Wikimedia commons)" >}}

<!--more-->

Forfattar Karl Ove Knausgård kom i 18-tida den 15. juli til Ålhus i Jølster,  melder NRK Sogn og Fjordane i det som har vore hovudsaka i lokalradioen den siste veka.

Meir om når han skulle kome og då han hadde vore der: [Knausgård kjem til Jølster](http://nrk.no/nyheter/distrikt/nrk_sogn_og_fjordane/1.7200321); [Då Knausgård kom til Jølster](http://nrk.no/nyheter/distrikt/nrk_sogn_og_fjordane/1.7211507). Knausgård sjølv var litt i stuss over alt oppstusset, og det er ikkje vanskeleg å skjøne. Eg ventar i spaning på ei sak om når han har planar om på ta turen neste gong.

Og til slutt ei sak frå hovudstaden Førde:

«Ni av søkjarane har ikkje offentleg namn,» skriv avisa Firda i ein artikkel om søkjarane til stillinga som leiar for Førdehuset, ei stilling som truleg set som krav at du har eit offentleg namn.
