---
date: 2010-06-04 05:02:37+00:00
slug: ei-dritveke-i-fylket
title: Møkkasladd og brune kablar
categories:
- Fylkesspit
---

**Nettavisene i Sogn og Fjordane har vore fulle av drit denne veka. No er  dei rett nok det kvar veke, men denne veka var dei det bokstavleg.**

<!--more-->

«Utanfor  kabelhuset ved inngangen til Lærdalstunnelen er det andre typar  kablar  som vert lagt,» melder[ Sogn Avis](http://www.sognavis.no/lokale_nyhende/article5143722.ece) i eit litt for godt illustrert oppslag.

{{< img src="/assets/img/wp/Hestemøj.jpg" class="alignright" caption="Hestemøk. Foto: Malene Thyssen (Wikimedia commons)" >}}

«Bilen  sladda i møk. – Ei driten oppleving i 80 kilometer i timen,» seier Geir  Ove Bøyum til avisa [Firda](http://www.firda.no/nyhende/article5142806.ece).

I Fjærland var det i heitaste laget for spreiing av møk denne veka.  «Det er greitt for heitt. Ein traktor er som eit stort drivhus, og å  sitja i drivhus slike dagar og kopa etter vegane er ikkje noko stas,»  seier bonde Knut P. Bøyum til [NRK Sogn og Fjordane](http://nrk.no/nyheter/distrikt/nrk_sogn_og_fjordane/1.7149629).

Og til slutt ei påminning frå [Sogn Avis](http://www.sognavis.no/lokale_nyhende/article5140576.ece):

«Som Sogn Avis melde for halvanna veke sidan, er det snart slutt på  skiltproduksjon i  Vik.»

Og det var Fylkesspit.
