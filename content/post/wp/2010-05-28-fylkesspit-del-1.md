---
date: 2010-05-28 16:00:42+00:00
slug: fylkesspit-del-1
title: Delta på steinras torsdag?
categories:
- Fylkesspit
---

**Fylkesmannen i Sogn og Fjordane har kasta seg på Facebook, men dei er nok ikkje først ute med å legge ut varsel om moglege framtidige hendingar, slik Sogn Avis vil ha det til. Eg gjorde det seinast i går. Eg skal kanskje på ein konsert på [Herr Nilsen](http://herrnilsen.no/) neste veke.**


<blockquote>«Det blir kanskje eit stort steinras på riksveg 60 mellom Olden og Innvik torsdag ettermiddag. Delta? Ja/Nei/Kanskje.»</blockquote>


Dei viktigaste nyhenda frå nyare tid:

<!--more-->

{{< figure src="/img/wp/Skal-katastrofevarsle-via-Facebook-www.sognavis.no_1275060730158.png" class="alignright" caption="Skjerdump frå sognavis.no. Bra tiltak, men neppe  først ute. " >}}

«For første  gong skal befolkninga varslast om ei mogleg hending via  sosiale medium  som  Facebook og Twitter,»  avslører [Sogn Avis](http://www.sognavis.no/lokale_nyhende/article5134075.ece).

[«Hopen senka USA](http://www.sognavis.no/lokal_sport/article5135152.ece),» melder Sogn Avis. Ein må attende til 1941 og [Pearl Harbor](http://no.wikipedia.org/wiki/Angrepet_p%C3%A5_Pearl_Harbor) for å finne noko liknande.

«Stal oblatar frå postkasser til folk i bygda,» skriv [Firda](http://www.firda.no/nyhende/article5133625.ece) om den moderne tids [Robin Hood](http://no.wikipedia.org/wiki/Robin_Hood).

«Dramatikken ville ingen ende ta då heimelaget fekk eit nytt straffespark  få  minutt seinare .» Det [skriv](http://www.sognavis.no/lokal_sport/article5127116.ece) Sogn Avis om denne thrilleren av ein fotballkamp,  som Tornado/Måløy vann komfortabelt 4-0.




«Tommy Skjerven har dømd både Bayern München og Syril sitt andrelag denne   sesongen,» [avslører](http://www.sognavis.no/lokal_sport/article5121711.ece) Sogn Avis.

Og det var fylkesspit.









