---
date: 2011-02-23 17:00:51+00:00
slug: les-denne-boka
title: Les denne boka!
categories:
- Litteratur
---

**[Robert Crais](http://en.wikipedia.org/wiki/Robert_Crais) sin «L. A. Requiem» er i tetgruppa av alle kriminalromanane eg har lese. David Baldacci, ein annan favoritt, seier det same på bokomslaget – og eg nikkar.**

<!--more-->

Det er ikkje unaturleg å tenkje på Michael Connelly. Dei legg begge handlinga til storbyen Los Angeles. 

{{< figure src="/img/wp/IMG_0394.jpg" class="alignright" caption="Bokomslaget til Robert Crais sin roman L. A. Requiem." >}}

Connelly sin Harry Bosch er politimann medan Elvis Cole (i par med Joe Pike) er privatdetektiv, men at dei begge har namn etter kjende kunstnarar ([Hieronymus Bosch](http://en.wikipedia.org/wiki/Hieronymus_Bosch) og [Elvis Presley](http://nn.wikipedia.org/wiki/Elvis_Presley)) er berre eitt av mange felles trekk. Språkleg er dei svært ulike; der Connelly er journalisten som går rett på sak (eg tek meg ofte i å bli overraska over at romanane passerer 400-sidersmerket), er Crais meir dvelande, ofte litt underfundig.

Men begge skriv knakande godt.


Robert Crais har skrive 17 romanar. Eg er godt nede i min andre. Det kjennest godt, men om litt har eg lese dei alle.
