---
date: 2010-06-18 05:22:17+00:00
slug: spraakblomar
title: Språkblomar i lokalpressa
categories:
- Fylkesspit
- Språk
---

**«Køyrde tyl med skyssbåt,» [avslører](http://nrk.no/nyheter/distrikt/nrk_sogn_og_fjordane/1.7172690) NRK Sogn og Fjordane. [_Tyl_](http://www.bokkilden.no/SamboWeb/produkt.do?produktId=1761132) er elles ei svært god bok. Sogn Avis er også i det lyriske hjørnet i [omtala](http://www.sognavis.no/lokale_nyhende/article5161651.ece) av denne hendinga: «Fjordcruise med høg rus.» Cruise rimar på rus, det gjer det.**

{{< figure src="/img/wp/WBYeats1908-bs400.jpg" class="alignright small" caption="Den irske poeten William Butler Yeats. " >}}

<!--more-->

«Ein utanlandsk vogntogsjåfør fekk skeivt inntrykk av Lærdalsdalen,» melder [Sogn Avis](http://www.sognavis.no/lokale_nyhende/article5161974.ece) om ein trailer på tverke. Han kjem nok attende på ferie neste år for å få det rette, beine inntrykket.

«Sol-sikker på grøntsuksess,» [avslører](http://www.sognavis.no/lokale_nyhende/article5161394.ece) Sogn Avis.

«Politiske tungvektarar vart lett match,» avslører [Firdaposten](http://www.firdaposten.no/kultur/article5160443.ece) om ei tautrekkartevling i Florø. «Eg trur nok at eg hadde gode føresetnader for å lykkast her, som er så van til å stå på senterlinja og bli trekt i begge retningar,» seier rådmann Terje Heggheim til avisa.

«No er vi lei alle streikane,» melder [NRK Sogn og Fjordane](http://nrk.no/nyheter/distrikt/nrk_sogn_og_fjordane/1.7173032). Det var moro ei stund.

Og til slutt:

«Sovna frå ei panne med pølser,» [skriv](http://www.sognavis.no/lokale_nyhende/article5160977.ece) Sogn Avis. Avisa seier ingenting om bebuaren vakna svolten.

Og det var fylkesspit.
