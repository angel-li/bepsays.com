---
author: bep
comments: true
date: 2010-06-03 05:30:30+00:00
slug: a-vere-underfundig-for-ofte
title: Å vere underfundig for ofte
wordpress_id: 340
categories:
- Språk
---

**[Twitter](https://twitter.com/). Skriv ei melding på maks 140 teikn. Eit konsept som passar meg svært dårleg. Eg er på Twitter, eg er det. Eg registrerte meg mest for å følgje nokre eg kjenner, no bruker eg det som rein reklame for denne vevloggen.**

{{< figure src="/img/wp/twitter_bep.png" class="alignright small" caption="Fulgt av få." >}}

<!--more-->

Eg er underfundig og har lassevis nok av fantasi til å fylle Twitter dagen lang. Men eg gjer det ikkje, litt fordi eg har anna å ta meg til. Ikkje mykje anna, men nok.

Ei kvinne eg nyleg har lagt til som _following_ fell inn i kategorien «har litt for mykje underfundig å melde». Eg såg ein tweet (ja, det heiter det, trur eg) som eg tykte såg svært morosam og underfundig ut. Etter å hatt ho på lista mi nokre dagar, er eg ikkje lenger like sikker. Det underfundige har si grense. Men eg beheld ho på lista mi litt til, for å vere sikker.

Lurer på om ho har med seg iPhonen på nattbordet, om ho skulle overstrøymast av vittige tweets der i nattemørket.


<blockquote>Har hatt en hyrdestund à la Twitter. Kort og kort. Kult, hæ?
via bedTweet</blockquote>


Eller når ho vaknar sveitt:


<blockquote>Våkna fra en drøm på akkurat 140 tegn. Kult, hæ?
via bedTweet</blockquote>


