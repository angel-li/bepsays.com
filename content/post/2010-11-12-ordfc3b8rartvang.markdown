---
author: bep
comments: true
date: 2010-11-12 17:44:12+00:00
slug: ordf%c3%b8rartvang
title: Tre av ti ordførarar seier ja til tvang
wordpress_id: 893
categories:
- Fylkesspit
---
{{< figure src="/img/wp/BDSM_collar_back.jpg" class="alignright" caption="Lærhalsband. Foto: Grendelkhan (Wikimedia Commons)" >}}

**«Heile sju av ti ordførarar seier nei til tvang,» [melder](http://sognavismeiner.origo.no/-/bulletin/show/607543_gulrot-heller-enn-tvang?ref=mst) redaktøren i Sogn Avis. No har eg ikkje lese heile leiaren, så eg skal ikkje seie for sikkert kva for tvang det er snakk om. Illustrasjonen til høgre kan vere skivebom.**


<!--more-->

– Eg kan med handa på hjartet seie at sidan juli har eg hatt minst éin telefon med førespurnader rundt Northug, [seier](http://nrk.no/nyheter/distrikt/nrk_sogn_og_fjordane/1.7377900) ein sliten skitrenar Morten Aa Djupvik til NRK Sogn og Fjordane. Minst éin telefon! Å vere trenar for skilandslaget er som å vere informasjonssjef for Helse Førde.

Bøndene vil selje alkohol. «Helse- og omsorgskomiteen på Stortinget seier nei. Tor Bremer (Ap) vil likevel seie ja,» skriv [fylkesradioen](http://nrk.no/nyheter/distrikt/nrk_sogn_og_fjordane/1.7378158). Eg høyrer bøndene juble for Bremer, tunga på vektskåla i denne saka.

«Ei kjelde som Fjordenes Tidende har snakka med fortel at eit utanlandsk  vogntog kom til Oldeide på søndag,» [avslører](http://www.fjt.no/nyheter/article281678.ece) Fjordenes Tidende.

«Det er truleg berre den italiensk-amerikanske rockegitaristen Steve Vai som har fleire gitarar enn sogndølen Inge Ronny Kvåle,» avslører [Desembernatt.no](http://www.desembernatt.no/2010/11/04/inge-ronny-kvale-git/).

«Klart for kattejakt i Loen,» [melder](http://www.fjordingen.no/nyhende/article280830.ece) avisa Fjordingen.

«Saknar du avisa?» [spør](http://www.ytresogn.no/) avisa Ytre Sogn. Eg saknar ho litt, kanskje, men det er ikkje noko djupt sakn.

«Aurlandsdalen er Norge sitt svar på Grand Canyon. Du vert så mikroskopisk liten, og naturen så kolossalt stor,» skriv Ole Johannes Øvretveit i [bloggen sin](http://blogg.nrk.no/den_lange_vegen_mot_toppen/arkiv/2010/10/grand-canyon/), illustrert av eit bilete av ein kjempe ruvande i landskapet.

Og det var Fylkesspit.
