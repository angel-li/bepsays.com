---
author: bep
comments: true
date: 2014-01-21 21:37:02+00:00
slug: kvar-hentar-ryanair-inntektene-sine
title: Kvar hentar Ryanair inntektene sine?
wordpress_id: 2264
categories:
- Reise
---

**Jomfruturen min med flyselskapet Ryanair fekk ein kronglete start, men enda vel ikkje så aller verst.**

Men eg forstår ikkje kvar dei hentar inntektene sine frå.

<!--more-->

Eg skulle til [Krakow](http://nn.wikipedia.org/wiki/Krak%C3%B3w) i Polen for å jobbe nokre dagar, og dit har det irske selskapet éi av få direkteruter frå hovudstadsområdet.

No var det rett nok eit sant mareritt å få bestilt seg billettar på nettet. Åtte gonger var eg gjennom den same flyten – og der gjeld det å halde tunga rett i munnen for å ikkje ende opp med reiseforsikringar og leigebilar – 16 gonger tasta eg inn betalingsinformasjonen, vekselvis mellom to pengetunge betalingskort. _**«Betalingsfeil.»**_

Eit nettsøk fortel meg at [eg ikkje er aleine](http://ryanair.site-forums.com/t2965-payment-error).

No fekk eg bestilt til slutt (bytte nettlesar, frå Firefox til Chrome) og kom meg avgarde. Flyet var éin time forseinka, ja vel (avising, Krakow). Og billettane var nærast gratis.

{{< figure src="/img/wp/rygge_lufthavn_2014.jpg" class="alignright" caption="Rygge lufthavn ein tysdag ettermiddag." >}}

**Men denne tysdag ettermiddagen var [Rygge lufthamn](http://no.wikipedia.org/wiki/Moss_lufthavn,_Rygge) nærast folketom, kassadama i den skattefrie butikken jubla for kvar streifkunde. Og passasjerane var nokre polske flisleggarar – og meg.**

Og då skal dei trivelege flyvertinnene selje bra med peanøtter og pils for at dette skal gå i pluss.

Men dette har vel toppsjef [Michael O'Leary](http://www.dailymail.co.uk/news/article-2492534/Ryanair-boss-Michael-OLeary-Men-shouldnt-present-childbirth.html) rekna seg fram til.
