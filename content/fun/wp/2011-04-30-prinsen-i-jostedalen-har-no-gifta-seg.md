---
date: 2011-04-30 20:53:24+00:00
slug: prinsen-i-jostedalen-har-no-gifta-seg
title: Prinsen i Jostedalen har gifta seg

---

**Prins William av Wales gifta seg denne veka. I 2004 var han i Jostedalen, [på same hotellet](http://nrk.no/nyheter/distrikt/nrk_sogn_og_fjordane/1.7611756) som ei mengd NRK-journalistar.**


Han fekk vere i fred, til stor irritasjon for mellom andre noverande distriktsredaktør Rolf Sanne-Gundersen.

<!--more-->

{{< img src="/assets/img/wp/Kiss_Wedding_Prince_William_of_Wales_Kate_Middleton_revised.jpg" class="alignright" caption="Prins William kysser brura Kate Middleton. Foto: John Pannell (CC)." >}}

 Men det var vel kanskje like greit, for særleg interessant fylkesjournalistikk ville neppe vorte resultatet. I beste fall eit intervju med ein av livvaktane:

– Har prinsen trivst godt her i Jostedalen?

– Ja, prinsen har hatt eit framifrå opphald, senga og maten var særskilt god. Og iskiosken skryt han masse av.

– Har prinsen møtt si framtidige kone her i Jostedalen?

– Det kjenner eg ikkje til, men det kan me ikkje sjå vekk frå.

– Har prinsen planar om å flytte til Sogn?

– Nei, det kan eg vel ikkje tenkje meg.

– Ja, han kan vel bli den første hertugen av Nigard?
