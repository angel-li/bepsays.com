---
date: 2010-08-07 19:19:05+00:00
slug: sakfofon-steroidar
title: Saksofonar på anabole stereoidar

---

**Eg spelte ein konsert med [Soulfingers](http://soulfingers.no) i går kveld med to ulakka [Yamaha Custom 82Z](http://www.saxophoneman.com/index_files/YAS_82Z.htm)-saksofonar. Tenoren er min, alten var lånt.**

<!--more-->

Eg har lenge vore ein [Selmer](http://www.selmer.com/)-mann:
	
  * Alt: Selmer Super Action Serie II (gull-lakk), kjøpt 1986 (for konfirmasjonspengane). Med [Phil Barone](http://www.philbarone.com/) custom Meyer ebonittmunnstykke (6M, opna til vel 7)
	
  * Sopran: Selmer Super Action Serie II (svart lakk), kjøpt 1991. Med Bari Gold metallmunnstykke (6 *)
	
  * Tenor: Yamaha Custom 82Z (ulakkert), kjøpt 2007. Med Phil Barone Mainstream metallmunnstykke (7*)

{{< img src="/assets/img/wp/soulfingers-levanger-2010-0028.jpg" class="alignright" caption="Yamaha Custom 82z alt- og tenorsaksofon. Ulakkerte" >}}

Og all den tid eg elskar Selmersaksane mine - alten min kjenner eg betre enn mi eiga bukselomme - dei ulakkerte Yamahaane er beist av ein annan type. Dette er saksofonar på anabole stereoidar, med ein mekanisk presisjon berre folk frå Japan greier å få til. 

Eg har prøvd 82z-modellen i alle lakkvariantar - alle fenomenale - men den utan lakk, sjølv om den ser ut som noko frå [Adolph Sax](http://nn.wikipedia.org/wiki/Adolphe_Sax) si produksjonslinje, er noko heilt eige. **Eit tonevolum og ein klang som kan sprenge glas.**
