---
date: 2010-05-28 05:39:26+00:00
slug: mobilt-kontor-anno-2010
title: Mobilt kontor anno 2010

---


**Ein kar eg kjenner reiser mykje i jobben, og han har behov for å jobbe medan han reiser.**

<!--more-->
{{< img src="/assets/img/wp/IPad-02-bs400.jpg" class="small alignright" caption="Ein iPad. Foto: Glenn Fleishman." >}}

Han svergar til Apple sine produkt. Eg skriv dette innlegget i [OS X Snow Leopard](http://en.wikipedia.org/wiki/Mac_OS_X_Snow_Leopard), så eg er ingen motstandar, men eg er heller ingen ukritisk [fanboy](http://www.uberreview.com/2008/01/25-signs-that-you-might-be-an-apple-fanboy.htm).

La meg oppsummere:



	
  * Han har ein iPhone som i teorien kunne gjere mesteparten av jobben, men skjermen er liten, så ...

	
  * han må ha med seg ein iPad som i det store og heile burde gjere heile jobben, men ettersom [Keynote](http://no.wikipedia.org/wiki/Keynote)-filene frå [iPhone OS](http://en.wikipedia.org/wiki/IPhone_OS) ikkje er kompatible med Keynote i OS X, så ...

	
  * må han ha med seg ein MacBook Pro 15-tommar.

	
  * iPaden egnar seg godt for å lese dokument og mailar i flysetet, men sidan den berre har WIFI-nett og iPhonen ikkje har støtte for deling av 3G-sambandet sitt, så ...

	
  * har han med seg ein gamal Nokia som han kun bruker for å få iPaden sin på nett.


Eg kan legge til at av Apple-maskinene over, har berre MacBooken støtte for å gjere meir enn éin ting på ein gong ([multitasking](http://nn.wikipedia.org/wiki/Multik%C3%B8yring)), så slik sett er det kanskje på sin plass å ha ein tre-fire av alt.

Apple-brukarar tilgir det mest grunnleggjande, som at maskinene ikkje pratar med kvarandre.
